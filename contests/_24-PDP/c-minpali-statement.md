---
layout: statement
codename: minpali
---

Παλίνδρομο ονομάζεται μία συμβολοσειρά που διαβάζεται το ίδιο τόσο από αριστερά προς τα δεξιά όσο και από δεξιά προς τα αριστερά. Η συμβολοσειρά «NΙΨΟNΑNΟΜΗΜΑΤΑMHMONANΟΨΙN», για παράδειγμα, είναι ένα παλίνδρομο.


## Πρόβλημα

Nα αναπτύξετε ένα πρόγραμμα σε μία από τις γλώσσες του ΙΟΙ το οποίο: αφού διαβάσει μία συμβολοσειρά, θα υπολογίζει το μήκος τουμικρότερου παλίνδρομου που μπορεί να κατασκευαστεί έχοντας αυτή τη συμβολοσειρά ως πρόθεμα.

## Aρχεία εισόδου

Τα αρχεία εισόδου με όνομα **minpali.in** είναι αρχεία κειμένου με την εξής δομή: Στην πρώτη γραμμή έχουν έναν ακέραιο αριθμό $$N$$ ($$1 \leq N \leq 10.000.000$$), το πλήθος των χαρακτήρων της συμβολοσειράς. Στη δεύτερη γραμμή έχουν διαδοχικά τους $$N$$ χαρακτήρεςτης συμβολοσειράς.

## Aρχεία εξόδου

Τα αρχεία εξόδου με το όνομα **minpali.out** είναι αρχεία κειμένου με την εξής δομής έχουν μία γραμμή με ακριβώς έναν αριθμό, το μήκος σε χαρακτήρες του μικρότερου παλίνδρομου που μπορεί νακατασκευαστεί έχοντας τη δοθείσα συμβολοσειρά ως πρόθεμα.

## Παραδείγματα αρχείων εισόδου - εξόδου

**1<sup>o</sup>**

| **minpali.in**  | **minpali.out** |
| -------------------------------------- | ------------- |
| 6 <br> abcdef   | 11 |

**2<sup>o</sup>**

| **minpali.in**  | **minpali.out** |
| ---------------------------------- | ------------- |
| 10 <br> abccbbabbc | 13 |

*Εξήγηση παραδειγμάτων:* Τα μικρότερα δυνατά παλίνδρομα είναι τα «abcdefedcba» και«abccbbabbccba», αντίστοιχα, με μήκη $$11$$ και $$13$$.


## Όρια

**Μορφοποίηση:** Στην έξοδο, όλες οι γραμμές τερματίζουν με ένα χαρακτήρα newline. \\
**Μέγιστος χρόνος εκτέλεσης:** $$1$$ sec \\
**Μέγιστη διαθέσιμη μνήμη:** $$64$$ MB
