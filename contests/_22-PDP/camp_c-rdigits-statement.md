---
layout: statement
codename: rdigits
---
Σας δίνεται ένας $$N$$-ψηφίος φυσικός αριθμός και μία λίστα $$M$$ ψηφίων. Η λίστα περιέχει μόνο ψηφία από το $$1$$ ως το $$9$$. Κάθε ψηφίο της λίστας πρέπει να το διαγράψετε από τον αριθμό.

Η λίστα μπορεί να περιέχει το ίδιο ψηφίο περισσότερες φορές και αυτό σημαίνει ότι πρέπει να διαγραφεί και από τον αριθμό περισσότερες φορές.  Όμως η διαγραφή είναι πάντα εφικτή: όλα τα ψηφία της λίστας εμφανίζονται στον αριθμό τουλάχιστον τόσες φορές όσες εμφανίζονται στη λίστα.

Στόχος σας είναι να καταλήξετε με τον μεγαλύτερο δυνατό αριθμό, αφού έχετε διαγράψει όλα τα ψηφία που εμφανίζονται στην λίστα.

## Αρχεία εισόδου

Η είσοδος αποτελείται από δύο γραμμές. Στην πρώτη γραμμή βρίσκεται ο $$N$$-ψήφιος φυσικός αριθμός.  Στη δεύτερη βρίσκεται η λίστα $$M$$ ψηφίων, το ένα δίπλα στο άλλο, χωρίς κενά διαστήματα.

## Αρχεία εξόδου

Η έξοδος πρέπει να αποτελείται από μία γραμμή με έναν μόνο φυσικό αριθμό $$N-M$$ ψηφίων: το μεγαλύτερο δυνατό αριθμό που μπορεί να προκύψει μετά τη διαγραφή των $$M$$ ψηφίων της λίστας από τον αρχικό αριθμό.

## Παραδείγματα Αρχείων Εισόδου - Εξόδου:

**1<sup>o</sup>**

| **rdigits.in**      | **rdigits.out** |
| :--- | :--- |
| 23891343798921<br>22878193199 | 343 |

**2<sup>o</sup>**

| **rdigits.in**      | **rdigits.out** |
| :--- | :--- |
| 123456654321<br>654321 | 654321 |

## Περιορισμοί

 - $$5 \leq N \leq 500$$.
 - $$2 \leq M \leq N-2$$.
 - **Mέγιστος χρόνος εκτέλεσης:** 1 sec.
 - **Mέγιστη διαθέσιμη μνήμη:** 64 MB.
