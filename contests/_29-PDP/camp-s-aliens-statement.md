---
layout: statement
codename: aliens
---

Είμαστε στο έτος 2026 και επιτέλους έχει ανακαλυφθεί ένας ραδιοφωνικός πομπός που μπορεί να στέλνει σήματα σε εξωγήινους! Δυστυχώς, δεν είναι γνωστή η ακριβής συχνότητα στην οποία λειτουργούν οι εξωγήινοι δέκτες. Έστω ότι οι συχνότητες είναι φυσικοί αριθμοί που δεν υπερβαίνουν το $$10^9$$. Είναι γνωστό ότι η σωστή συχνότητα είναι μία από $$N$$ δεδομένες συχνότητες $$f_i$$ ($$1 \leq i \leq N$$) σε αυτό το διάστημα, οπότε οι επιστήμονες πρέπει να στείλουν ένα μήνυμα σε κάθε μία από αυτές για να είναι βέβαιοι ότι οι εξωγήινοι θα
το λάβουν.

Όμως, ο ραδιοφωνικός πομπός που έχουν οι επιστήμονες είναι σε πειραματικό στάδιο και έχει κάποιους σημαντικούς περιορισμούς. Όταν τίθεται σε λειτουργία, ο πομπός εκπέμπει στη συχνότητα $$0$$. Για να αλλάξει η συχνότητα του πομπού μπορεί να γίνει ένα από τα εξής:
 - Να αυξηθεί ή να μειωθεί η συχνότητα κατά $$1$$. Στην περίπτωση αυτή, ο πομπός υπερφορτίζεται και ηθερμοκρασία του πομπού αυξάνει κατά $$1$$ βαθμό Κελσίου. Η πράξη αυτή απαιτεί 1 δευτερόλεπτο για να εκτελεστεί.
 - Να αυξηθεί ή να μειωθεί η συχνότητα κατά $$2$$. Στην περίπτωση αυτή, η θερμοκρασία του πομπού δεν μεταβάλλεται, αλλά η πράξη αυτή απαιτεί $$2$$ δευτερόλεπτα για να εκτελεστεί.

Ο πομπός λειτουργεί κάπου στην Ανταρκτική και η αρχική του θερμοκρασία είναι $$0$$ βαθμοί Κελσίου. Αν η θερμοκρασία του υπερβεί τους $$T$$ βαθμούς, τότε ο πομπός καταστρέφεται. Αυτό δεν πρέπει να συμβεί γιατί ο πομπός είναι πανάκριβος.

Γράψτε ένα πρόγραμμα που να υπολογίζει τον ελάχιστο χρόνο που απαιτείται για να εκπέμψουν οι
επιστήμονες σε όλες τις $$N$$ δοθείσες συχνότητες. Θεωρήστε ότι η εκπομπή ενός μηνύματος δεν απαιτεί χρόνο (μόνο η αύξηση ή η μείωση της συχνότητας του πομπού).

## Δεδομένα εισόδου (aliens.in)

Η πρώτη γραμμή της εισόδου θα περιέχει δύο φυσικούς αριθμούς $$N$$ και $$T$$ χωρισμένους με ένα κενό διάστημα: το πλήθος $$N$$ των συχνοτήτων που πρέπει να δοκιμαστούν και τη μέγιστη θερμοκρασία $$T$$ λειτουργίας του πομπού. Η δεύτερη γραμμή θα περιέχει $$N$$ φυσικούς αριθμούς χωρισμένους ανά δύο με ένα κενό διάστημα: τις συχνότητες $$f_i$$ ($$1 \leq i \leq N$$) που πρέπει να δοκιμαστούν. Οι συχνότητες θα είναι διαφορετικές και θα δίνονται σε αύξουσα σειρά.

## Δεδομένα εξόδου (aliens.out)

Η έξοδος πρέπει να περιέχει μία γραμμή με ακριβώς ένα φυσικό αριθμό: τον ελάχιστο χρόνο (σε
δευτερόλεπτα) που απαιτείται για να δοκιμαστούν όλες οι συχνότητες.

## Παράδειγμα αρχείων εισόδου - εξόδου

| **aliens.in**      | **aliens.out** |
| :--- | :--- |
| 4 2<br>3 5 6 9 | 12 |

*Εξήγηση:* Με μία δυνατή ακολουθία πράξεων, ο πομπός μπορεί να περάσει διαδοχικά από τις εξής
συχνότητες: $$0, 2, 3, 5, 7, 9, 8, 6$$. (Οι αντίστοιχες πράξεις ήταν $$+2, +1, +2, +2, +2, −1, −2$$.) Στο τέλος της, η θερμοκρασία του πομπού είναι $$2$$. Η ακολουθία αυτή περνά από όλες τις δοθείσες συχνότητες και απαιτεί $$12$$ δευτερόλεπτα. Δεν υπάρχει τρόπος να επιτευχθεί ο σκοπός σε λιγότερα από $$12$$ δευτερόλεπτα.

## Περιορισμοί

 - **Mέγιστος χρόνος εκτέλεσης:** $$2$$ sec.
 - **Mέγιστη διαθέσιμη μνήμη:** $$64$$ MB.
 
## Υποπροβλήματα

 - Σε testcases που θα αντιστοιχούν στο 25% της βαθμολογίας, θα είναι $$N \leq 10, T \leq 10$$.
 - Σε testcases που θα αντιστοιχούν στο 50% της βαθμολογίας, θα είναι $$N \leq 100, T \leq 100$$.
 - Σε testcases που θα αντιστοιχούν στο 100% της βαθμολογίας, θα είναι $$N \leq 5.000, T \leq 5.000$$.

