---
layout: statement
codename: coinstack
---

Ο Άρης και η Βίκυ παίζουν το παρακάτω παιχνίδι. Διαλέγουν δύο διαφορετικούς θετικούς ακεραίους $$K$$ και $$L$$ και ξεκινάνε το παιχνίδι με μία στοίβα από $$N$$ νομίσματα, παίζοντας εναλλάξ. Ο Άρης παίζει πάντα πρώτος. Καθένας με τη σειρά του μπορεί να πάρει $$1$$, $$K$$ ή $$L$$ νομίσματα από τη στοίβα. Νικητής είναι εκείνος που θα πάρει το τελευταίο νόμισμα (ή νομίσματα).

Μετά από αρκετά παιχνίδια, ο Άρης κατάλαβε ότι υπάρχουν περιπτώσεις όπου μπορεί να κερδίσει
ανεξάρτητα του πώς παίζει η Βίκυ. Στις υπόλοιπες περιπτώσεις, η Βίκυ αν είναι προσεκτική κερδίζει πάντα, ανεξάρτητα του πώς παίζει ο Άρης. Έτσι, πριν ξεκινήσουν, ο Άρης θέλει να γνωρίζει σε ποια περίπτωση βρίσκεται.

Γράψτε ένα πρόγραμμα το οποίο να βοηθά τον Άρη να προβλέπει το αποτέλεσμα του παιχνιδιού, δοθέντων των $$K$$, $$L$$ και $$N$$.

## Δεδομένα εισόδου (coinstack.in)

Η είσοδος περιγράφει $$M$$ παιχνίδια. Η πρώτη γραμμή εισόδου περιέχει τους ακεραίους $$K$$, $$L$$ και $$M$$, όπου $$1 < K < L < 10$$ και $$3 < M < 50$$. Η δεύτερη γραμμή περιέχει $$M$$ ακεραίους $$N_i$$ όπου $$1 \leq N_i ≤ 1.000.000$$, που αναπαριστούν το πλήθος νομισμάτων στη στοίβα καθενός παιχνιδιού.

## Δεδομένα εξόδου (coinstack.out)

Η έξοδος περιέχει μία συμβολοσειρά μήκους $$Μ$$ που αποτελείται από τα κεφαλαία γράμματα `A` και `B` του λατινικού αλφαβήτου. Αν ο Άρης κερδίζει το $$i$$-οστό παιχνίδι (ανεξάρτητα του πώς παίζει η Βίκυ), το $$i$$-οστό γράμμα της συμβολοσειράς θα πρέπει να είναι `A`. Αν η Βίκυ κερδίζει το $$i$$-οστό παιχνίδι (ανεξάρτητα του πώς παίζει ο Άρης), το $$i$$-οστό γράμμα της συμβολοσειράς θα πρέπει να είναι `B`.

## Παράδειγμα αρχείων εισόδου - εξόδου

| **coinstack.in**      | **coinstack.out** |
| :--- | :--- |
| 2 3 5<br>3 12 113 25714 88888 | ABAAB |

## Περιορισμοί

 - Όριο χρόνου εκτέλεσης: $$1$$ sec.
 - Όριο μνήμης: $$64$$ MB.

